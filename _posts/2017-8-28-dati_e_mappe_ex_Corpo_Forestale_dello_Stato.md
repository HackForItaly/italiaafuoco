---
layout: post
title: Gli incendi in Italia dal 2009 al 2016 - una mappatura dei dati del Corpo Forestale.
categories: [blog, mappe]
---


**Nel giugno del 2016 diversi incendi divampavano contemporaneamente in tutta la Sicilia**. Da questi avvenimenti era forte l’esigenza di affrontare il tema per comprendere meglio il fenomeno a partire dai dati. Ed è così che dopo alcune ricerche nasceva [datiallefiamme.it](http://datiallefiamme.it/), un'analisi di Giuseppe Ragusa delle **serie storiche regionali basata sul numero degli incendi e sulla superficie boschiva interessata dal 2009 al maggio 2016 in Italia.**

Nel 2017 questa triste piaga continua ad abbattersi sulle diverse regioni italiane e nell'ambito del progetto italiaafuoco.it Giovan Battista Vitrano ne rielabora i dati ottenendone una nuova [mappa interattiva](http://siciliahub.github.io/mappe/datiallefiamme/index.html#6/41.665/12.239).


<iframe width="100%" height="900px" frameBorder="0" src="http://siciliahub.github.io/mappe/datiallefiamme/index.html"></iframe><p><a href="http://siciliahub.github.io/mappe/datiallefiamme/index.html" title="Incendi boschivi dal 2009 a maggio 2016 in Italia, su base opendata">Visualizza a schermo intero</a></p>


Le possibili rappresentazioni riguardano il **numero degli incendi e la superficie percorsa dal fuoco**. Cliccando sulla singola regione si ottiene la serie storica e il dato percentuale in rapporto alle rilevazioni nazionali.

![](http://i.imgur.com/kDIOik8.png)

Una visione complessiva e più approfondita dei grafici e dei dati si ottiene invece cliccando nella voce di **menu "Grafici e dati".** 

![](http://i.imgur.com/d6xnwed.jpg)

Un ruolo preminente nella rilevazione delle aree percorse dal fuoco è data al **Corpo Forestale dello Stato (CFS), la nostra fonte dati.**

Secondo i dati da questi raccolti sono stati **39.203 il numero totale degli incendi avvenuti in Italia dal 2009 al maggio 2016. Circa il 16,6% sono avvenuti in Sicilia seguita in ordine da Campania e Calabria **rispettivamente con il 14,6% e il 13,7%**.** Valutando invece gli ettari percorsi dal fuoco ben il **50% circa si concentra nella sola Italia insulare (e se aggiungiamo la sola Calabria si arriva al 64%).**

Gli anni **2011-2012 hanno visto un'impennata del numero di incendi superando quota 8 mila per anno.**
Nel 2012 in particolare vengono bruciati 130.799 ettari di superficie superando del 47% circa la media tra gli altri anni (non considerando il 2016). In ciò hanno avuto un triste ruolo predominante la **Sicilia e la Calabria dove si sono concentrati il 60% degli incendi.**

Non è stato possibile aggiornare i dati considerando il periodo giugno-dicembre 2016 e il 2017 poiché il sito istituzionale di riferimento [corpoforestale.it](http://www.corpoforestale.it). non è più esistente dal momento che il Corpo Forestale dello Stato è stato di recente incorporato nell’Arma dei Carabinieri all’interno del [CUTFAA](http://www.carabinieri.it/arma/oggi/reparti/organizzazione-per-la-tutela-forestale-ambientale/cutfa). Su Archive.org è conservata memoria della [precedente sezione del sito CFS](http://web.archive.org/web/20170124085348/http://www.corpoforestale.it:80/flex/cm/pages/ServeBLOB.php/L/IT/IDPagina/6358) che rendeva disponibili i dati aggregati.

**Il caso Sicilia**

Usando i dati (anche questi parziali) del [SIF](http://sif.regione.sicilia.it/webgis/(F(irzcCm7WxrqfWYey-OlaMQQ37noXTit_hXSfPrrF4U-tgCgDcwGVt_6uVkoKqIK0DXD0F6k6wgSXESC3011V7SibgfKcFDmZF6q4KAC2I5VYPRq4rJr4xxWbgHTVsWj3mX4xG3quvDIYzhT5Jdj7u4LLc5g1))/webgis.aspx) (Sistema Informativo Forestale Regione Siciliana) è stata generata una [mappa di densità](http://siciliahub.github.io/mappe/datiallefiamme/incendi_sicilia.html#9/37.5313/14.0353) e un [censimento incendi](http://siciliahub.github.io/mappe/datiallefiamme/incendi_sicilia_aree.html#9/37.5313/14.0353)i per la sola **Regione Sicilia** che, come dicevamo, è la **regione più colpita dagli incendi boschivi.**

*Mappa di densità*

![](http://i.imgur.com/fiTJIQ1.jpg)

*Censimento incendi*

![](http://i.imgur.com/Z0chAle.jpg)

In quest’ultimo caso è possibile visualizzare i poligoni che rappresentano le aree percorse dal fuoco e filtrare sia per Comune che per per anno di interesse.

Per conoscere invece i principali strumenti usati per realizzare questa semplice mappa:

![](http://i.imgur.com/uD9lqnl.png)

Un immenso grazie a Giovan Battista Vitrano autore di questo interessante e utile lavoro.

