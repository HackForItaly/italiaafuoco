---
layout: post
title: Comuni a fuoco. Una mappa per la campagna 'FoiaeFiamme'
categories: [blog, mappe]
---

In <a target="_blank" href="http://siciliahub.github.io/mappe/comuniafuoco/index.html#6/42.553/13.865">questa mappa</a> sono evidenziati i **Comuni che hanno registrato notizie di incendi boschivi dal 2012 al 1 settembre 2017**. 

**Clicca sull'immagine**:
<a target="_blank" href="http://siciliahub.github.io/mappe/comuniafuoco/index.html#6/42.553/13.865"><img src="https://i.imgur.com/LEUVKmt.png" title="Comuni a fuoco. Una mappa per la campagna FoiaeFiamme!" /></a>

Complessivamente sono stati mappati 1.232 Comuni e 1.856 notizie di incendi. 
I dati sono tratti dalle Fire News geolocalizzate e pubblicate da <a target="_blank" href="http://effis.jrc.ec.europa.eu/applications/fire-news/">EFFIS - European Forest Fire Information System</a>.<br>
Cliccando sui poligoni dei Comuni è possibile conoscere il numero delle principali notizie di incendio registrate sul territorio comunale
e **accedere direttamente al <a target="_blank" href="http://italiaafuoco.info/foia/">modulo Foiapop</a> di richiesta di accesso civico**,
attraverso cui ogni cittadino può chiedere al Comune la pubblicazione del catasto delle terre bruciate.<br><br>
Scopo principale della mappa “Comuni a fuoco” è infatti quello di **facilitare la partecipazione alla campagna <a target="_blank" href="http://italiaafuoco.info/2017-08-30-campagna_foia_catasto_incendi/">#FoiaeFiamme</a>** che il progetto Italia a Fuoco ha lanciato lo scorso 30 agosto per sensibilizzare cittadini e amministrazioni pubbliche sul tema degli incendi dolosi e sull’obbligo che la legge 353/2000 impone ai Comuni colpiti da incendi di redigere, pubblicare e aggiornare il catasto delle terre bruciate. Una misura molto importante per contrastare le speculazioni post-incendio che purtroppo ancora pochi Comuni applicano.<br>
**Grazie alla mappa l’utente può individuare facilmente i Comuni colpiti dagli incendi e accedere al servizio #FoiaeFiamme**. Con un click potrà quindi compilare, in modo semplice e veloce, la richiesta di accesso civico con la quale chiedere al Comune il catasto delle terre bruciate e la sua pubblicazione.
