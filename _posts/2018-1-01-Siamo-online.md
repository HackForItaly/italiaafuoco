---
layout: post
title: Politicamente Corretto è online!
categories: blog
---

Questo è un progetto sulle promesse dei politici italiani.

Nasce per dare valore alle promesse elettorali e raccoglierle in modo che ne resti traccia per chi voglia usarle e consultarle.

Lo scopo non è quello di favorire o sfavorire una parte politica in particolare quanto piuttosto di dare un quadro per quanto possible completo su ciò che i politici italiani presentano ai loro elettori come "questioni da affrontare" in caso diventassero governanti.

Quante volte vi siete detti "ecco un'altra promessa da campagna elettorale?" o quante volte avete detto "tanto i politici sono tutti uguali, promettono e non mantengono?"

Dal momento che riteniamo l'impegno poltico come una cosa seria (di qualunque parte esso sia), ci siamo mossi con l'intento di tenere traccia di quello che viene detto durante le campagne elettorali perchè è presupposto fondamentale per poter scegliere al momento del voto della campagna stessa, ma anche per scegliere nelle future campagne elettorali.

Il progetto è creato in forma partecipata, chiunque può collaborare seguendo le indicazioni riportate in [questa pagina](https://www.unapromessa.it/collabora/).

L’idea di base è quella di raccogliere dati utili dalle segnalazioni che arriveranno e rendere i dati disponibili per riuso ridistribuendoli con licenza [CC BY 4.0](https://creativecommons.org/licenses/by/4.0/).

Aiutaci a far conoscere questa iniziativa e contribuisci anche tu. In fondo alla pagina trovi i nostri contatti social.

Grazie sin da adesso se vorrai seguirci o collaborare con noi o anche solo parlare di noi!
