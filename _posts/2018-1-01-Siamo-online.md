---
layout: post
title: Politicamente Corretto è online!
categories: blog
---

Questo è un progetto sulle promesse dei politici italiani.

Nasce per dare valore alle promesse elettorali e raccoglierle in modo che ne resti traccia per chi voglia usarle e consultarle.

Lo scopo non è quello di favorire o sfavorire una parte politica in particolare, quanto piuttosto dare un quadro per quanto possible completo su ciò che i politici italiani presentano ai loro elettori come "questioni da affrontare" in caso diventassero governanti.

Quante volte vi siete detti "ecco un'altra promessa da campagna elettorale" o quante volte avete detto "tanto i politici sono tutti uguali, promettono e non mantengono"?. Noi crediamo invece che si debba prendere più sul serio ciò che viene detto in campagna elettorale e dal momento che riteniamo l'impegno poltico una cosa seria (di qualunque parte esso sia), ci siamo mossi con l'intento di 'tracciare' quello che viene detto durante le campagne elettorali perchè è presupposto fondamentale per poter scegliere al momento del voto e in future tornate elettorali.

Il progetto è creato in forma partecipata, chiunque può collaborare seguendo le indicazioni riportate in [questa pagina](https://www.unapromessa.it/collabora/).

L’idea è quella di raccogliere i dati provenienti dalle segnalazioni e renderli disponibili per riuso ridistribuendoli con licenza [CC BY 4.0](https://creativecommons.org/licenses/by/4.0/).

Aiutaci a far conoscere questa iniziativa e contribuisci anche tu. In fondo alla pagina trovi i nostri contatti social.

Grazie sin da adesso se vorrai seguirci o collaborare con noi o anche solo parlare di noi!
